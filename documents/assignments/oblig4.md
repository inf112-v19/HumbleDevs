Deloppgave 1: Prosjekt og prosjektstruktur
					
**Testrolle**
Testrollen blir fordelt til Amalie, da det passer med arbeidsfordelingen og mengden arbeid. Ingen av oss har brukt Mockito før, og den første oppgaven blir å sette seg inn i dette. Deretter tar vi det i bruk og implementerer det inn i programmet. Det er ingen på gruppen som har erfaring med automatisk genererte tester, men vi ser på det som en fordel å bruke slike tester. Blant annet vil automatiske tester hente ut gjemt informasjon, gå mye raskere, være mer presise og vi vil bruke mindre tid på å skrive tester selv. 

Alle har skrevet manuelle tester underveis til den koden vi selv har skrevet. Dette synes vi har fungert bra, da den som har skrevet koden har best kontroll på funksjonene og hva som er hensikten. Alle som har skrevet tester har selv ansvar for å skrive god dokumentasjon.


**Prosjektmetodikk**
Vi bruker fortsatt par-programmering i de delene av koden der vi sitter fast. Dette har fungert veldig bra for oss og dermed fortsetter vi med det. Dette gjør også at alle får en bedre forståelse for både koden og spillet. Vi bruker også aktivt kunnskapsoverføringen i par-programmeringen, slik at alle blir mer innforstått med hver klasse.

Som fortalt i den tidligere innleveringen skulle vi begynne med å gå igjennom koden i plenum, og det har vi gjort siden sist. Dette har gjort at gruppen har en mye større forståelse av koden, hvilke problemer vi har og hva som må gjøres. Vi synes også at dette har bidratt til mer diskusjon og samarbeid innad i gruppen. I denne delen viser vi en og en klasse slik at det ikke blir en person som blir “knowledge island”, men at alle vet hva hver enkelt klasse har som funksjon. Denne delen er en god kunnskapsoverføring innad i gruppen.

Kanban: Vi har tidligere hatt svært store mål liggende under “In progress” og lært at det skaper en bedre progresjon, og en mer attraktiv prosjektmetodikk når vi har delt opp, og konkretisert målene. Etter en litt kronglete start med project board fungerer det nå ganske bra. Vi er flinke til å oppdatere hva vi driver med, hva som må bli gjort og når vi er ferdige med de tildelte oppgavene. Enda er det noen store delmål, og disse skal brytes enda mer ned, slik at det blir lettere å holde følge på “project-boardet” vårt. Dette vil også gjøre at det blir mer organisert og ryddig.


**Gruppedynamikk**
Gruppedynamikken fungerer bra. Siden vi startet har vi blitt bedre kjent, og det er nå lettere å samarbeide og diskutere sammen. I møtene våre er samtalen lett, og det er lett å spør om hjelp. For eksempel så har Git vært en utfordring for oss, og da vi har hjulpet hverandre noe som har ført til at samarbeidet i gruppen har blitt bedre.


**Kommunikasjon**
Vi bruker fortsatt Slack, og siden sist har vi funnet ut av hvordan alle skal få varsel, med at vi tagger hverandre i meldingene. For det meste planlegger vi møter her, og har ikke diskutert så mye kode. Det vi kan bli bedre på er å gi beskjed når en av oss sitter å jobber med prosjektet, slik at de andre kan komme og bli med. Med dette får vi flere små møter og kan jobbe mer kontinuerlig med prosjektet.


**Retrospektiv**
Det vi har klart til nå er å bli mer strukturerte og jobbe mer effektivt sammen. 
Det som kan forbedres er progresjonen i gruppen. Vi jobber effektivt og bra når vi først samles til møte, men utenom dette jobber vi ikke særlig mye med prosjektet. For å bli bedre på dette har vi avtalt å ha en tydeligere arbeidsfordeling med klare frister. På den måten blir det lettere for alle i gruppa å jobbe på egenhånd, og vi forhindrer med dette at hoppet blir så stort mellom hver gang.
Et annet forbedringspotensial er kodestrukturen vår. Vi må bruke mer tid på refactoring slik at kvaliteten på koden blir bedre. For eksempel så må vi være mer konsekvente i navngivningen av mapper, siden dette lager mye krøll hvis vi gjør en liten feil her. Samtidig må vi forbedre oss på de oppgavene vi har, de er ofte for store og må gjøres om til mindre deloppgaver.
Et vanskelig element er at vi ikke får oppgaven til innleveringen før bare dager før fristen, dette gjør at det blir mer stress den siste uken når vi egentlig har hatt god tid siden forrige innlevering.


**Tre forbedringspunkter**
	1. Mer jevnt arbeid over hele sprinten
	2. Kodestruktur, bedre refactoring
	3. Ha flere deloppgaver i stedet for store oppgaver



**Referat**
Alle møtereferatene våre ligger under Documents/meetingReports. Det har fungert greit å skrive referat fra hvert møte vi har hatt. Her skriver vi hvem som møtte og hva vi har gjort under møtet. Mappen har engelsk navn da alt skal være på engelsk og det ser mer ryddig ut, men vi har valgt å skrive vært referat på norsk.


**Bidrag til kodebasen**
Vi synes det har fungert bra med den arbeidsfordelingen vi har hatt, men dette gjenspeiler seg ikke helt i antall commits og antall kodelinjer. Da for eksempel Joachim jobber med libGDX og det har blitt mye tid på å finne de beste løsningene, men dette vil jevne seg utover etterhvert som det grafiske får en mer sentral plass i prosjektet.
I tillegg til dette bruker vi også parprogrammering som vil gjøre at det som blir gjort bare blir registrert på en person.
En siste ting er at noen committer oftere enn andre, og dette kan skape en ujevn fordeling i committsene. Alt i alt er vi fornøyde med arbeidsfordelingen og mener at alle bidrar omtrent like mye i gruppen.
